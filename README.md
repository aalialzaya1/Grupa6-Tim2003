# Grupa6-Tim2003
### Naziv teme: Uređivanje interijera


### Članovi tima: 
- Dedić Irma
- Haskić Asim
- Drkić Lamija

### Opis teme:
- Smisao dobro dizajniranog interijera jeste da obogaćuje i olakšava boravak u svakom prostoru. Svojim klijentima nudimo ne samo dobro definisan i promišljen interijer, već i ambijent koji garantuje uživanje u svakom njegovom detalju. Koliko puta ste se našli u situaciji da želite napraviti neke promjene u Vašem domu, ali prosto nemate ideju šta i kako promijeniti? Potrebni su Vam savjeti? Zamislili ste nešto što bi se savršeno uklopilo u Vaš dom, ali ne znate gdje to pronaći? Vašim problemima došao je kraj! Aplikacija „Let us bring your home style“ ima rješenje za sve Vaše probleme i to sve na jednom mjestu. Znanje, iskustvo i stručni savjeti te individualni pristup svakom klijentu, doveli su do brojnih zadovoljnih klijenata.

### Funkcionalnosti:
- Mogućnost registracije novog klijenta / partner-firme 
- Mogućnost prijave u sistem sa različitim privilegijama
- Mogućnost ažuriranja korisničkog profila
- Mogućnost pregleda najpopularnijih svjetskih trendova i korisnih savjeta stručnjaka
- Mogućnost izbora namještaja 
- Mogućnost izbora različitih filtera pretraživanja: boje, strukture, stila, cijene izabranog komada, te grada klijenta
- Mogućnost unosa dimenzija prostorije za koju se bira namještaj
- Mogućnost pregleda ponude namještaja na osnovu izabranih karakteristika u skladu sa veličinom prostorije
- Mogućnost pregleda prodajnih mjesta partner-firmi u kojima klijent može pronaći artikal 
- Mogućnost brisanja korisničkog računa 
- Mogućnost ocjenjivanja usluge

### Procesi: 
- Novi klijenti kreiraju svoje račune pri čemu unose sljedeće podatke:  ime, prezime,  e-mail, datum rođenja, adresu, sliku(nije obavezno).  Pri registraciji partner – firme unose se osnovni podaci o firmi kao što su naziv, adresa, kontakt informacije. Svi korisnici moraju imati pristupne podatke: username i password.  Sistem validira unesene podatke te u slučaju korektnosti istih odobrava kreiranje računa, dok u suprotnom obavještava korisnika o neispravnosti ulaznih podataka.  Neregistrovani klijenti mogu pregledati bilo koji dostupan sadržaj. Registrovanim klijentima se, pored osnovnih mogućnosti, nude i posebne pogodnosti u vidu raznih popusta na kupljene proizvode.
- Prijava omogućava pristup sistemu registrovanim korisnicima. 
- Korisniku je omogućeno ažuriranje korisničkog profila što uključuje eventualnu promjenu njegovih podataka.
- Klijent se može informisati o najnovijim trendovima uređenja interijera, pročitati korisne savjete za uštedu prostora, a u ponudi su i brojne kreativne ideje za postizanje potpune funkcionalnosti doma.
- Klijentu je omogućeno da bira namještaj po svojim željama i potrebama. 
- Klijent može da bira različite filtere pretraživanja kao što su boja, struktura, stil, cijena, lokacija. Slijedi pregled prodajnih mjesta koja odgovaraju željama klijenta.
- Klijent može da na osnovu unesenih dimenzija prostorije dobije pregled namještaja koji najbolje odgovara njegovom raspoloživom prostoru.
- Korisniku je omogućeno da u svakom trenutku može obrisati korisnički račun.
- Klijent može ocijeniti kvalitet usluge nekom od ocjena sa skale od 1 do 10 i time učestvovati u formiranju ukupne ocjene aplikacije.

### Akteri :
- Korisnik: 
  - Registrovani korisnik - osoba koja koristi aplikaciju i ima sve mogućnosti koje nudi aplikacija (odgovarajući popusti na kupljene artikle sa partner- kompanijama)
  - Neregistrovani korisnik (gost) –osoba koja koristi aplikaciju i ima samo osnovne privilegije
- Administrator – osoba sa najvišim nivoom privilegija koja održava sistem(dodaje nove sadržaje, ažurira postojeće, briše nepotrebne)
-	Dekorater – stručna osoba čija je osnovna uloga savjetovanje korisnika kako urediti prostorije
- Registrovana partner-kompanija – Kompanija sa kojom je ostvarena saradnja na osnovu koje registrovani korisnici uživaju posebne privilegije
- Sistem – vrsi sve automatske radnje(validacija unesenih podataka pri registraciji ili ponovnom pokušaju pristupa)


